# Gruppkontrakt Hallon

Projektarbete på kursen Datorsystem med projekt (1DT003)
våren 2019, Uppsala universitet.

## Syfte

Det huvudsakliga syftet med att upprätta ett gruppkontrakt är att alla i gruppen
ska vara överens om mål och arbetssätt för det fortsatta arbetet.

Utarbetandet av ett gruppkontrakt leder till diskussion och reflektion kring
frågor som är viktiga för gruppens arbete och trivsel. Vid utformandet av
gruppkontraktet är det viktigt att alla i gruppen deltar aktivt och att hänsyn
tas till alla gruppmedlemmars synpunkter och önskemål.

Ett gruppkontrakt ska vara underskrivet av samtliga projektmedlemmar. Följande
områden kan vara del av vad man kommer överens om i gruppkontraktet:

- Målsättning och förväntningar på gruppdeltagarna.
- Arbetsformer och arbetsfördelning.
- Normer i projektgruppen – överenskommelse om goda gruppegenskaper.
- Hantering av brott mot reglerna i gruppkontraktet.
- Allmänna förutsättningar.

## Rutiner

  - Vi ska huvudsakligen jobba tillsammans om inte annat är specifikt avtalat mellan gruppmedlemmarna.
  - Vi ska träffas varje arbetsdag.
  - Vi ska ha ett dagligt catchup möte, 5-20 min 09.00 AK.  
  - Godtagbara skäl finns för frånvaro på möten:  Schemalägda moment i kurser, sjukdom och läkartid.  
  - Github: Pull requests bör undersökas varje dag. Issues bör hållas små, korta med välbeskrivande namn.
## Kommunikationen i gruppen

- Hur ska gruppen kommunicera mellan möten?  
  Messenger
- Hur ska gruppen agera om någon inte kommer på ett möte?  
  Fråga om anledning och be om videolänk.  
- Hur ska samordning och rapportering ske inom projektgruppen?  
  Vi samordnar och rapporterar kring vårt arbete på dagliga möten. Nästa veckas möten planeras på fredagar.
## Frånvaro

- Hur och när skall frånvaro meddelas?  
  Minst en timme innan med skäl/orsak i messengerchatten
- Hur skall man göra om någon varit frånvarande?  
  Det är individens ansvar att ärligt kommunicera kring sin situation och ta initiativ för att kunna bidra även när hen varit frånvarande.  
  När en person varit mycket frånvarande från projektarbetet förväntas hen arbeta med gruppen på ett sätt som gör att allas arbetsinsatser är någorlunda jämlika i slutändan.

## Roller

  Vi kommer inledande inte att ha några formella roller i gruppen. Vi ska ha ett rullande schema för sekreterare på mötena. Agnes och Catya tar på sig att gå på workshops. Eventuellt kommer vi diskutera att tillsätta formella roller under projektets gång.

## Beslutsformer

- Hur ska gruppen komma överens om vad som ska göras?  
  Vi för en öppen diskussion kring designbeslut och annat på mötena. Detta leder till ett majoritetsbeslut. Under diskussioner ska kritik hållas konstruktiv och helst komma med förslag på alternativa lösningar.

## Arbetsinsats

För att undvika en del missförstånd och irritation kan det vara bra att redan
från början göra klart för varandra vilka olika typer av arbetsinsatser som kan
förekomma. Exempel på innehåll:

- Exempel på olika former av arbetsinsatser:  
  Möten, research, rapportskrivning, presentationsplanering, implementation och designarbete
- Vilka krav kan man ställa på varandra?  
  Som sagt bör man kunna förvänta sig att alla gjort sitt bästa och försökt lägga ned en jämlik arbetsinsats i projektet till den grad detta är möjligt.
- Hur ska arbetet fördelas i gruppen?  
  Genom en öppen diskussion och initiativ mellan gruppmedlemmar.  
- Hur ska gruppen hantera om någon inte gör sin del av arbetet?  
  Som sagt förväntas gruppmedlemmar kommunicera ärligt om hur det går så att när problem uppstår kan dessa diskuteras och lösas på lämpligt sätt av gruppen.
  
## Kodkonvention

- Camelcasing
- Tabs är två spaces
- Måsvingar på samma rad

## Hantering av brott mot bestämmelserna i gruppkontraktet

När gruppen upplever att en överträdelse har skett på detta kontrakt skall ett gruppmöte hållas där frågan lyfts och alla får uttrycka sina åsikter om situationen på ett konstruktivt men ärligt sätt. Konsekvensen av brottet kan då diskuteras för att komma fram till en rättvis lösning.

## Konflikter

Hur skall ni gå tillväga om det uppstår konflikter?  
Genom att prata som vuxna människor, helst ska gruppen medverka så mycket det går så man får fler nyanserade perspektiv på saker och man kan hjälpa till att lugna ned varandra.

## Utskrift och underskrifter

Kontraktet skall skrivas ut på papper, skrivas under (namnförtydligande och
signatur av samtliga gruppmedlemmar) och lämnas in till ansvarig lärare på
kursen. Därefter skall kontraktet hållas uppdaterat som en del av gruppens
repository på GitHub.

Detta kontrakt har den __________________________ upprättats av:


Förnamn | Efternamn | . . . . . . . . . . . Underskrift . . . . . . . . . . .
--------|-----------|------------
Nils  | Hedberg |
Agnes  | Abrahamsson     |
Anton  | Nyström  |
Alexander  | Sellström |
Catya    | Kemppainen    |
Markus   | Johnson  |
